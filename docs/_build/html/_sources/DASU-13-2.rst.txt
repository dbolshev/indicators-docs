###############################################################
DASU-13-2 Порушення терміну оприлюднення тендерної документації
###############################################################

***************
Суть індикатора
***************

Даний індикатор виявляє ситуації, коли замовником було опубліковано тендерну документацію пізніше ніж за 15 днів (30 днів у випадку перевищення порогів з частини 4 статті 10 Закону України "Про публічні закупівлі") до дати розкриття тендерних пропозицій.

************************************
Законодавче обґрунтування індикатора
************************************

Несвоєчасна публікація тендерної документації є порушенням частини 1 статті 10 Закону України "Про публічні закупівлі".

********************************
Підстава для розробки індикатора
********************************

Цей індикатор було розроблено, оскільки система електронних закупівель не передбачає перевірки строків завантаження тендерної документації.

*********************************
Методологія розрахунку індикатора
*********************************

Рівень розрахунку
=================
Індикатор розраховується на рівні *тендера*.

Джерела даних для розрахунку
============================

Для розрахунку індикатора вікористовуються наступні джерела даних:

- API модуля тендеринга електронної системи закупівель

Типи процедур
=============

Індикатор розраховується для наступних типів процедур:

- ``aboveThresholdUA`` - *відкриті торги*
- ``aboveThresholdEU`` - *відкриті торги з публікацією англійською мовою*

Типи замовників
===============

Індикатор розраховується для загальних замовників (``general``).

Стадії процедур
===============

Подія, що вмикає розрахунок індикатора
--------------------------------------

Подія, що вмикає розрахунок індикатора - розкриття тендерних пропозицій.

Подія, що вимикає розрахунок індикатора
---------------------------------------

Розрахунок індикатора вимикається одразу після того, як він був розрахований вперше.

Статуси процедур
----------------

Виходячи з подій, що вмикають та вимикають розрахунок індикатора, маємо наступні умови розрахунку:

- Індикатор розраховується тільки тоді, коли він ще ніколи не був порахований для даного тендера

- Індикатор розраховується, якщо в json-документі, що відповідає процедурі, присутній блок ``data.awardPeriod``

- Індикатор розраховується на наступні статуси процедур:
  
  - ``active.qualification``

Частота розрахунку
==================

Індикатор розраховується один раз після події розкриття тендерних пропозицій.

Поля для розрахунку
===================

Для розрахунку індикатора використовуються наступні поля з API модуля тендеринга:

- ``data.awardPeriod.startDate``
- ``data.documents``
- ``data.documents.author``
- ``data.documents.format``
- ``data.documents.datePublished``

Формула розрахунку
==================

1. До уваги беруться усі об'єкти з блоку ``data.documents`` для яких виконуються наступні умови:

  а) ``data.documents.author`` *не дорівнює* ``'auction'``

  б) ``data.documents.format`` *не дорівнює* ``'application/pkcs7-signature'``

2. Серед документів, що були взяті до уваги, обраховується найраніша дата публікації, тобто *мінімальна* з дат ``data.documents.datePublished``

3. Визначена дата порівнюється з датою ``data.awardPeriod.startDate``

  а) Якщо тип процедури дорівнює ``aboveThresholdUA`` та дати відрізняються менше ніж на 15 днів, то індикатор приймає значення ``1``

  б) Якщо тип процедури дорівнює ``aboveThresholdEU`` та дати відрізняються менше ніж на 30 днів, то індикатор приймає значення ``1``

4. Якщо на момент розрахунку блок ``data.documents`` відсутній, або в ньому нема жодного документу, що може бути взятий до розгляду відповідно до п.1, то індикатор приймає значення ``1``

Фактори, що впливають на неточність розрахунку
==============================================

1. Індикатор може бути порахований неточно у випадках, коли замовники в окремих сферах господарювання і організації, що не є замовниками, помилково визначають себе в системі як загальні замовники.

2. Індикатор може бути порахований неточно у випадках, коли замовником неправильно визначено тип процедури.
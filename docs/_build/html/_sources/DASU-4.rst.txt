##############################################
DASU-4 Порушення термінів публікації контракту
##############################################

***************
Суть індикатора
***************

Даний індикатор виявляє ситуації, коли договір про закупівлю відсутній протягом більш ніж 20 днів з дати визначення переможця.

************************************
Законодавче обґрунтування індикатора
************************************

Відсутність договору про закупівлю після 20 днів з дати визначення переможця є порушенням частини 2 статті 32 Закону України "Про публічні закупівлі".

*********************************
Методологія розрахунку індикатора
*********************************

Рівень розрахунку
=================
Індикатор розраховується на рівні *лота*.

Джерела даних для розрахунку
============================

Для розрахунку індикатора вікористовуються наступні джерела даних:

- API модуля тендеринга електронної системи закупівель

Типи процедур
=============

Індикатор розраховується для наступних типів процедур:

- ``aboveThresholdUA`` - *відкриті торги*
- ``aboveThresholdEU`` - *відкриті торги з публікацією англійською мовою*

Типи замовників
===============

Індикатор розраховується для загальних замовників (``general``).

Стадії процедур
===============

Подія, що вмикає розрахунок індикатора
--------------------------------------

Подія, що вмикає розрахунок індикатора - публікація замовником у електронній системі закупівель рішення про визначення переможця.

Подія, що вимикає розрахунок індикатора
---------------------------------------

Розрахунок індикатора вимикається одразу після того, як він був порахований вперше.

Статуси процедур
----------------

Виходячи з подій, що вмикають та вимикають розрахунок індикатора, маємо наступні умови розрахунку:

- Індикатор розраховується для даного лота тоді і тільки тоді, коли він ще не був ніколи порахований для цього лота
- Індикатор розраховується для процедур, у яких є хоча б один лот, для якого індикатор ще не був порахований і присутні усі умови для розрахунку
- Індикатор розраховується для даного лота, якщо у json-документі в блоці ``data.awards`` присутній об'єкт, що посилається на цей лот через ``data.awards.lotID``, в якому ``data.awards.status = 'active'`` 
- Індикатор розраховується для наступних статусів процедур:

  - ``active.awarded``
  - ``active.qualification``

Додання статусу ``active.qualification`` пов'язане з тим фактом, що процедура переходить у статус ``active.awarded`` тільки тоді, коли переможця визначено по всім лотам; у випадку, коли переможця визначено по частині лотів, процедура залишається в статусі ``active.qualification``, але вже є можливість розраховувати індикатор для лотів, де переможця визначено.


Частота розрахунку
==================

Індикатор розраховується при будь-якій зміні json-документа, що відповідає процедурі, якщо присутні всі умови для його розрахунку.

Окрім цього індикатор перераховується раз на добу незалежно від змін у json-документі, що відповідає процедурі, якщо присутні всі умови для його розрахунку.


Поля для розрахунку
===================

Для розрахунку індикатора використовуються наступні поля з API модуля тендеринга:

- ``data.awards``
- ``data.awards.status``
- ``data.awards.lotID``
- ``data.awards.date``
- ``data.contracts``
- ``data.contracts.awardID``
- ``data.contracts.status``

Формула розрахунку
==================

Індикатор приймає значення ``1`` для лота, якщо

1. На цей лот через ``data.awards.lotID`` посилається об'єкт з ``data.awards``, у якого ``data.awards.status = 'active'``, 
2. На цей об'єкт з ``data.awards`` через ``data.contracts.awardID`` не посилається жоден контракт, у якого ``data.contracts.status = 'active'`` 
3. Від ``data.awards.date`` до поточної дати пройшло більше ніж 20 днів.

Фактори, що впливають на неточність розрахунку
==============================================

1. Індикатор може бути порахований неточно у випадках, коли замовники в окремих сферах господарювання і організації, що не є замовниками, помилково визначають себе в системі як загальні замовники.

2. Індикатор може бути порахований неточно у випадках, коли замовником неправильно визначено тип процедури.
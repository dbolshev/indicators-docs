###################################################################################################################
DASU-10-1 Процедура "Допорогові закупівлі" була обрана із порушенням порогів визначених законом (товари та послуги)
###################################################################################################################

***************
Суть індикатора
***************

Даний індикатор виявляє ситуації, коли замовником обрано тип процедури "Допорогові закупівлі", але очікувана вартість перевищує встановлені Законом пороги при закупівлі товарів та послуг.

************************************
Законодавче обґрунтування індикатора
************************************

Перевищення порогу при виборі допорогових закупівель є порушенням частини 1 статті 12 Закону України "Про публічні закупівлі" та абзаців 2 і 3 частини 1 статті 2 Закону України "Про публічні закупівлі".

********************************
Підстава для розробки індикатора
********************************

Цей індикатор було розроблено, оскільки система електронних закупівель не передбачає перевірки відповідности очікуваної вартості процедури її типу.

*********************************
Методологія розрахунку індикатора
*********************************

Рівень розрахунку
=================
Індикатор розраховується на рівні *тендера*.

Джерела даних для розрахунку
============================

Для розрахунку індикатора вікористовуються наступні джерела даних:

- API модуля тендеринга електронної системи закупівель

- `API курсу валют Національного Банку України <https://bank.gov.ua/control/uk/publish/article?art_id=38441973#exchange>`_

- Транзакційна змінна :ref:`tv_subjectOfProcurement`

Типи процедур
=============

Індикатор розраховується для наступних типів процедур:

- ``belowThreshold`` - *допорогові закупівлі*

Типи замовників
===============

Індикатор розраховується для загальних замовників (``general``) та замовників, що здійснюють діяльність в окремих сферах господарювання (``special``).

Категорії товарів
=================

Індикатор розраховується для процедур закупівлі *товарів* або *послуг* відподівно до транзакційної змінної :ref:`tv_subjectOfProcurement` та :ref:`порядку визначення категоріі закупівлі за кодом Єдиного закупівельного словника<gsw_formula>`.

Стадії процедур
===============

Подія, що вмикає розрахунок індикатора
--------------------------------------

Подія, що вмикає розрахунок індикатора - публікація замовником у електронній системі оголошення про проведення закупівлі.

Подія, що вимикає розрахунок індикатора
---------------------------------------

Розрахунок індикатора вимикається тоді, коли закінчується період подачі пропозицій.

Статуси процедур
----------------

Виходячи з подій, що вмикають та вимикають розрахунок індикатора, маємо наступні умови розрахунку:

- Індикатор розраховується для наступних статусів процедур:

  - ``active.tendering``
  - ``active.enquiries``

Частота розрахунку
==================

Індикатор розраховується при будь-якій зміні json-документа, що відповідає процедурі, якщо присутні всі умови для його розрахунку.

Окрім цього індикатор перераховується раз на добу незалежно від змін у json-документі, що відповідає процедурі, якщо присутні всі умови для його розрахунку.

Поля для розрахунку
===================

Для розрахунку індикатора використовуються наступні поля з API модуля тендеринга:

- ``data.value``
- ``data.value.amount``
- ``data.value.currency``
- ``data.tenderPeriod.startDate``

Для розрахунку індикатора використовуються наступні транзакційні змінні:

- :ref:`tv_subjectOfProcurement`

Для розрахунку індикатора використовуються наступні поля з API курсу валют Національного Банку України:

- ``cc``
- ``rate``
- ``exchangedate``

Формула розрахунку
==================

1. Перевіряється валюта, в якій вказана очікувана вартість процедури відповідно до поля ``data.value.currency``

  1.а) Якщо очікувана вартість указана в гривнях, тобто ``data.value.currency = 'UAH'``, то вона залишається без змін.

  1.б) Якщо очікувана вартість указана не в гривнях, то вона переводиться у гривні відповідно до курсу даної валюти до гривні за допомогою API курсу валют на дату ``data.tenderPeriod.startDate``

2. Якщо закупівлю проводить загальний замовник (``general``)

  2.а) Якщо очікувана вартість *в гривнях* перевищує 200000 (двісті тисяч), то індикатор приймає значення ``1``

  2.б) В інакшому випадку індикатор приймає значення ``0``

3. Якщо закупівлю проводить замовник, що здійснює діяльність в окремих сферах господарювання (``special``)

  3.а) Якщо очікувана вартість *в гривнях* перевищує 1000000 (один мільйон), то індикатор приймає значення ``1``

  3.б) В інакшому випадку індикатор приймає значення ``0``

Фактори, що впливають на неточність розрахунку
==============================================

1. Індикатор може бути порахований неточно у випадках, коли організації, що не є замовниками, помилково визначають себе в системі як замовники.

2. Індикатор може бути порахований неточно у випадках, коли замовником помилково визначено валюту очікуваної вартості процедури.
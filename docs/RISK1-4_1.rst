####################################################################################
RISK-1-4-1. Перевищення строку розгляду тендерної пропозиції, яка за результатами оцінки визначена найбільш економічно вигідною
####################################################################################

***************
Суть індикатора
***************

Даний індикатор виявляє ситуації, коли замовник розглядає тендерну пропозицію, яка за результатами оцінки визначена найбільш економічно вигідною, більше 5 *робочих* днів.

************************************
Законодавче обґрунтування індикатора
************************************

Перевищення п'ятиденного строку розгляду тендерної пропозиції, яка за результатами оцінки визначена найбільш економічно вигідною, є потенціальним порушенням частини 4 статті 28 Закону України "Про публічні закупівлі".

********************************
Підстава для розробки індикатора
********************************

Цей індикатор було розроблено, оскільки система електронних закупівель не передбачає строку розгляду тендерної пропозиції переможця, яка за результатами оцінки визначена найбільш економічно вигідною.

*********************************
Методологія розрахунку індикатора
*********************************

Етап існування процедури
========================
Індикатор розраховується, коли процедура знаходиться на етапі *тендерингу*.

Рівень розрахунку
=================
Індикатор розраховується на рівні *лота*.

Джерела даних для розрахунку
============================

Для розрахунку індикатора вікористовуються наступні джерела даних:

- API модуля тендеринга електронної системи закупівель

Типи процедур
=============

Індикатор розраховується для наступних типів процедур:

- ``aboveThresholdUA`` - *відкриті торги*

Типи замовників
===============

Індикатор розраховується для замовників типу (``general``) та (``special``).

На разі закупівлі з CPV 45 ввідносити до "роботи".

Стадії процедур
===============

Подія, що вмикає розрахунок індикатора
--------------------------------------

Подія, що вмикає розрахунок індикатора - процедура переходить у статус ``active.qualification``.

Подія, що вимикає розрахунок індикатора
---------------------------------------

Розрахунок індикатора вимикається, коли процедура переходить у статус ``active.awarded``.

Статуси процедур
----------------

Виходячи з подій, що вмикають та вимикають розрахунок індикатора, маємо наступні умови розрахунку:

- Індикатор розраховується на наступні статуси процедур:
  
  - ``active.qualification``

Частота розрахунку
==================

Індикатор розраховується при будь-якій зміні json-документа, що відповідає процедурі, якщо присутні всі умови для його розрахунку.

Окрім цього індикатор перераховується раз на добу незалежно від змін у json-документі, що відповідає процедурі, якщо присутні всі умови для його розрахунку.


Поля для розрахунку
===================

Для розрахунку індикатора використовуються наступні поля з API модуля тендеринга:

- ``data.awards``
- ``data.awards.status``
- ``data.awards.date``
- ``data.awards.documents.format``
- ``data.awards.documents.author``
- ``data.awards.lotID``
- ``data.awards.complaints``

Визначення часового інтервалу
=============================

Часовий інтервал розраховується наступним чином:
 + від часової мітки ми відкидаємо час, залишаємо лише дату;
 + відкидаємо дані про часовий пояс;
 + відлік ведемо лише по днях, починаючи з наступного від початкової дати та завершуючи днем кінцевої дати.

Формула розрахунку
==================

1. Індикатор приймає значення ``1``, якщо оснаннє його розраховане значення було ``1``.

2. Індикатор приймає значення ``-2``, якщо виконується хоча б одна з нижченаведених умов. 

2.1. На лот через ``data.awards.lotID`` посилається об'єкт з ``data.awards``, де ``data.awards.status = 'pending'`, але від поточної дати до дати ``data.awards.date`` пройшло 5 або менше *робочих* днів.

2.2. Для об'єктів ``data.awards``, в яких присутній блок ``data.awards.complaints``

2.3. Якщо в секції ``data.awards``, де ``data.awards.status = 'pending'``, є документ, у якого ``data.documents.format != 'application/pkcs7-signature'``  та ``data.awards.documents.author != 'bots'``.

3. Індикатор приймає значення ``0``, якщо виконуються нижченаведена умова.

3.1. На цей лот через ``data.awards.lotID`` не посилається жоден об'єкт з ``data.awards``, де ``data.awards.status = 'pending'``.

4. Індикатор приймає значення ``1`` для лота, якщо виконуються всі нижченаведені умови.

4.1. На цей лот через ``data.awards.lotID`` посилається об'єкт з ``data.awards``, де ``data.awards.status = 'pending'``.

4.2. Від поточної дати до дати ``data.awards.date`` більше 5 *робочих* днів.


Фактори, що впливають на неточність розрахунку
==============================================

1. Індикатор може бути порахований неточно у випадках, коли замовники в окремих сферах господарювання і організації, що не є замовниками, помилково визначають себе в системі як загальні замовники.

2. Індикатор може бути порахований неточно у випадках, коли замовником неправильно визначено тип процедури.

##########################################################
RISK-1-10. Ненадання або несвоєчасне надання роз’яснень замовником щодо тендерної документації.
##########################################################

***************
Суть індикатора
***************

Даний індикатор виявляє ситуації, коли Замовник протягом трьох *робочих* днів з дня оприлюднення звернення щодо надання роз'яснення змісту тендерної документації не надав відповідь на звернення.

************************************
Законодавче обґрунтування індикатора
************************************

Запізніла відповідь на звернення щодо надання роз'яснення змісту тендерної документації є порушенням частини 1 статті 24 Закону України "Про публічні закупівлі".

********************************
Підстава для розробки індикатора
********************************

Цей індикатор було розроблено, оскільки система електронних закупівель не передбачає перевірки інтервалу між датою публікації звернення за роз'ясненням та датою відповіді на звернення.

*********************************
Методологія розрахунку індикатора
*********************************

Етап існування процедури
========================
Індикатор розраховується, коли процедура знаходиться на етапі *тендерингу*.

Рівень розрахунку
=================
Індикатор розраховується на рівні *тендера*.

Джерела даних для розрахунку
============================

Для розрахунку індикатора вікористовуються наступні джерела даних:

- API модуля тендеринга електронної системи закупівель

Типи процедур
=============

Індикатор розраховується для наступних типів процедур:

- ``aboveThresholdUA`` - *відкриті торги*
- ``aboveThresholdEU`` - *відкриті торги з публікацією англійською мовою*

Типи замовників
===============

Індикатор розраховується для типів замовників (``general``) та (``special``).

Стадії процедур
===============

Подія, що вмикає розрахунок індикатора
--------------------------------------

Подія, що вмикає розрахунок індикатора - перехід процедури у статус ``active.tendering``.

Подія, що вимикає розрахунок індикатора
---------------------------------------

Розрахунок індикатора вимикається, коли завершується період подачі пропозицій (перехід процедури у статус ``active.auction``).

Статуси процедур
----------------

Виходячи з подій, що вмикають та вимикають розрахунок індикатора, маємо наступні умови розрахунку:

- Індикатор розраховується для наступних статусів процедур:

  - ``active.tendering``


Частота розрахунку
==================

Індикатор розраховується при будь-якій зміні json-документа, що відповідає процедурі, якщо присутні всі умови для його розрахунку.

Окрім цього індикатор перераховується раз на добу незалежно від змін у json-документі, що відповідає процедурі, якщо присутні всі умови для його розрахунку.


Поля для розрахунку
===================

Для розрахунку індикатора використовуються наступні поля з API модуля тендеринга:

- ``data.questions``
- ``data.questions.date``
- ``data.questions.dateAnswered``
- ``data.questions.answer``
- ``data.tenderPeriod.endDate``
- ``data.complaints.type``
- ``data.complaints.status``
- ``data.complaints.dateSubmitted``
- ``data.complaints.dateAnswered``

Робота з датами
===============
Усі дати конвертуються до місцевої часової зони, враховуючи зимовий/літній час. Після конвертації залишаємо лише дату, відкидаючи час.

Кількість днів від Дати1 до Дати2 розраховуємо так: розрахунок починаємо від наступного дня від Дати1 и закінчуємо Датою2, тобто Дату1 в розрахунок не включаємо, а Дату2 в розрахунок включаємо.


Формула розрахунку
==================

Якщо останнє розраховане значення індикатора дорівнює ``1``, індикатор приймає значення ``1``. Розрахунок завершується.

Індикатор розраховується наступним чином:

1. До уваги беруться усі об'єкти з блоку ``data.questions``, для яких виконується умова, що інтервал між ``data.questions.date`` та ``data.tenderPeriod.endDate`` становить не менше 10 днів. До розгляду також беруться усі об'єкти ``data.complaints``, що мають ``data.complaints.type='claim'``, у яких ``data.complaints.status != 'draft'`` (не дорівнює) або ``data.complaints.status != 'cancelled'`` (не дорівнює).

2. Якщо в об'єкті ``data.questions`` відсутні поля ``data.questions.dateAnswered`` та ``data.questions.answer``

  2.а) Якщо від поточної дати до ``data.questions.date`` більше 4 *робочих* днів, то індикатор приймає значення ``1``, розрахунок завершується.

3. Якщо в об'єкті ``data.questions`` присутні поля ``data.questions.dateAnswered`` та ``data.questions.answer``

  3.а) Якщо інтервал між ``data.questions.date`` та ``data.questions.dateAnswered`` становить більше 4 *робочих* днів, то індикатор приймає значення ``1``, розрахунок завершується.
  
4. Якщо в об'єкті ``data.complaints`` відсутнє поле ``data.complaints.dateAnswered``

  4.а) Якщо від поточної дати до ``data.complaints.dateSubmitted`` більше 4 *робочих* днів, то індикатор приймає значення ``1``, розрахунок завершується.
  
5. Якщо в об'єкті ``data.complaints`` присутнє поле ``data.complaints.dateAnswered``

  5.а) Якщо від ``data.complaints.dateAnswered`` до ``data.complaints.dateSubmitted`` більше 4 *робочих* днів, то індикатор приймає значення ``1``, розрахунок завершується.
  
6. Якщо ми дійшли до цього пункту, то індикатор приймає значення ``0``, розрахунок завершується.


Фактори, що впливають на неточність розрахунку
==============================================

1. Індикатор може бути порахований неточно у випадках, коли замовники в окремих сферах господарювання і організації, що не є замовниками, помилково визначають себе в системі як загальні замовники.

2. Індикатор може бути порахований неточно у випадках, коли замовником неправильно визначено тип процедури.

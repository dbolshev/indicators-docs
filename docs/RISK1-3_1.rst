#############################################################
RISK-1-3-1. Ненакладення Замовником електронного цифрового підпису на тендерну документацію
#############################################################

***************
Суть індикатора
***************

Даний індикатор виявляє ситуації, коли на документи тендера не накладено електронний цифровий підпис (ЕЦП).

************************************
Законодавче обґрунтування індикатора
************************************

Ненакладення ЕЦП на документи тендеру є порушенням абзацу другого п.2 `наказу МЕРТ №490 від 22.03.2016 <http://zakon2.rada.gov.ua/laws/show/z0449-16>`_.

********************************
Підстава для розробки індикатора
********************************

Цей індикатор було розроблено, оскільки система електронних закупівель не передбачає перевірки наявності ЕЦП на документах тендера.

*********************************
Методологія розрахунку індикатора
*********************************

Етап існування процедури
========================
Індикатор розраховується, коли процедура знаходиться на етапі *тендерингу*.

Рівень розрахунку
=================
Індикатор розраховується на рівні *тендера*.

Джерела даних для розрахунку
============================

Для розрахунку індикатора вікористовуються наступні джерела даних:

- API модуля тендеринга електронної системи закупівель

Типи процедур
=============

Індикатор розраховується для наступних типів процедур:

- ``aboveThresholdUA`` - *відкриті торги*
- ``aboveThresholdEU`` - *відкриті торги з публікацією англійською мовою*

Очікувана вартість процедур
===========================

Індикатор розраховується для порцедур в яких очікувана вартість ``value:amount`` перевищує наступні встановлені законом пороги:

1) Для замовників типу (``general``) очікувана вартість закупівлі більше 200 000 грн для товарів та послуг, та більше 1 500 000 для робіт. 
2) Для замовників типу  (``special``) очікувана вартість закупівлі більше 1 000 000 грн для товарів та послуг, та більше 5 000 000 для робіт. 

Типи замовників
===============

Індикатор розраховується для замовників типу (``general``) та (``special``).

Стадії процедур
===============

Подія, що вмикає розрахунок індикатора
--------------------------------------

Подія, що вмикає розрахунок індикатора - перехід процедури у статус ``active.tendering``.

Подія, що вимикає розрахунок індикатора
---------------------------------------

Розрахунок індикатора вимикається, коли інтервал часу між датою переходу процедури в статус ``complete`` та поточною датою становить рік або більше.

Статуси процедур
----------------

Виходячи з подій, що вмикають та вимикають розрахунок індикатора, маємо наступні умови розрахунку:

- Індикатор розраховується для всіх статусів процедур окрім ``cancelled`` та ``unsuccessful``.

Частота розрахунку
==================

Індикатор розраховується при будь-якій зміні json-документа, що відповідає процедурі, якщо присутні всі умови для його розрахунку.

Окрім цього індикатор перераховується раз на добу незалежно від змін у json-документі, що відповідає процедурі, якщо присутні всі умови для його розрахунку.


Поля для розрахунку
===================

Для розрахунку індикатора використовуються наступні поля з API модуля тендеринга:

- ``data.documents``
- ``data.documents.format``

Формула розрахунку
==================

Індикатор розраховується наступним чином:

1. Якщо у json-документі, що відповідає процедурі, відсутній блок data.documents, індикатор приймає значення ``-2``. Розрахунок завершується.

2. Якщо у json-документі, що відповідає процедурі, присутній блок data.documents, їдемо на наступний крок.

3. Усі документи з блоку ``data.documents`` перевіряються на предмет їх формату ``data.documents.format``

4. Якщо в блоці ``data.documents`` нема жодного документу з форматом ``application/pkcs7-signature``, то індикатор приймає значення ``1``. Якщо такий документ є, то індикатор приймає значення ``0``.

Фактори, що впливають на неточність розрахунку
==============================================

1. Індикатор може бути порахований неточно у випадках, коли замовники в окремих сферах господарювання і організації, що не є замовниками, помилково визначають себе в системі як загальні замовники.

2. Індикатор може бути порахований неточно у випадках, коли замовником неправильно визначено тип процедури.
